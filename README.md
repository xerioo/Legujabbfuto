Kedves Áron,
ez a feladat elég hosszúra sikerült (már az elkészítésre fordított idő tekintetében), ami nagyrészt az én hibám. A mostani megoldáshoz csak annyit fűzök,
hogy az első commit már tekintélyes mennyiségű kóddal történt, de nagyon nem előzmények nélkül :) 
Amikor először nekifogtam a Neptunba felrakott pdf alapján, még nagyon kínai volt minden (Spring Boot, H2, Thymeleaf, Postman), ezért elkezdtem a 
felépítését és a működését kitalálni, hogy aztán majd csak jön hozzá a kezelés valahogy. Korábban a Netbeans-t használtuk OOP-hez, abban kezdtem én is,
persze a Spring Initializr-rel készült alapból kiindulva, ebből már lett is egy repo (https://github.com/xerioo/Futok/tree/master), bár sok mindent még 
nem tudott. Aztán egyszer csak a fordításnál olyan hibát kaptam a Netbeans-től, amit hosszas próbálkozásra sem sikerült megoldani, ezért újrakezdtem egy 
másik projektben, átemelve a kész darabokat próbáltam megtalálni az okát (ez itt van: https://github.com/xerioo/UjFuto). Sajnos ez is követte elődje sorsát,
ekkor átálltam az IntelliJ IDEA-ra, hátha a Netbeans-szel nem kerek valami. Ennek itt láthatóak a nyomai: https://github.com/xerioo/Intellifuto.
A korábbi hibák itt nem jelentkeztek, másmilyenek viszont hamarosan igen, és az egyik kolléga a VS Code-ot ajánlotta melegen, ami újabb repo-t eredményezett 
(https://github.com/xerioo/VSFuto). Közben egyre bonyolultabb lett az egész, és a legfontosabb része, a frontend-backend kommunikáció még mindig nem volt
az igazi. Ekkor már kb. 2 hete küzdöttem, és egyszer csak véletlenül elolvastam a github-oldaladon a Runnersdemo readme-jét, ami egy némileg hasonló feladat
(korábban is néztem már, de akkor a különbségek szúrtak szemet - köridők? tempó? cipő? erről nem volt szó, ez biztos valami más, gondoltam). Lehet, hogy 
fáradt voltam, de hirtelen belém sújtott a felismerés, hogy egész végig rossz feladaton dolgoztam, és biztos valójában inkább csak ezt kell megoldani :)
Úgyhogy vidáman meg is csináltam, és már majdnem be is küldtem (https://github.com/xerioo/Runnersdemo), amikor még egyszer átnéztem a pdf-t és rájöttem, 
hogy ez onnan volt nekem megnyitva mintának, és a feladat sajnos mégis az, amin korábban dolgoztam.
Itt kezdődött ez a repo, így kerek a történet. Azért örülök, hogy a végére értem, de kevés tárgyból tanultam annyit a képzés során, mint ebből.

Kovács Feri
